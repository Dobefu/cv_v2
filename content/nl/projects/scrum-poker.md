+++
title = 'Scrum Poker applicatie'
linkTitle = 'Scrum Poker applicatie'
description = 'Een kleine web applicatie voor mensen om snel en eenvoudig user stories in te schatten in eigen ruimtes. Gebouwd om te leren over websockets en gelijktijdige connecties.'
tags = ['go', 'nuxtjs', 'typescript', 'vuejs']
date = '2025-02-02T17:14:48+01:00'
lastmod = '2025-11-12T17:14:48+01:00'
weight = 0
draft = false

[params]
    teaserText = 'Een kleine web applicatie waar gebruikers op een snelle en eenvoudige manier kunnen beginnen met het inschatten van user stories in afgezonderde ruimtes. Het is gebouwd om te leren over websockets en het maken van realtime interactieve ervaringen op het web.'
    repository = 'https://github.com/Dobefu/scrum-poker'
    imgAlt = 'Schermafbeelding van de Scrum Poker applicatie'
    imgSrc = '/projects/scrum-poker.png'
+++

## Waarom heb ik dit gemaakt?

Bij het inschatten van user stories op het werk gebruiken we hiervoor vaak een website.
De website die we hiervoor vaak gebruiken is [scrumpoker-online.org](https://www.scrumpoker-online.org/en/).
Dit werkt goed, en helpt ons om snel user stories in te schatten.
Maar het heeft wel wat beperkingen en ongemakken.

- De tijdelijke accounts zijn uitstekend, maar staan standaard geen aanpassingen aan een ruimte toe
- Het staat vol met advertenties, die erg afleiden
- Je kunt je inschatting niet verwijderen als je er eenmaal een hebt geselecteerd
  - Het is alleen mogelijk om alle inschattingen voor iedereen te verwijderen
- Het is niet mogelijk om deel te nemen als verborgen gebruiker
  - Dit betekent dat een projectmanager zich niet kan aanmelden zonder in de lijst te staan, wat het overzicht vervuilt

Al met al is het een handige website met veel goede ideeën.
Maar er is een aantal dingen dat ik graag zou willen zien.

## Het maken van de Scrum Poker applicatie

### Authenticatie

Een van de beste aspecten van scrumpoker-online.org is, naar mijn mening, het
authenticatie systeem.
Ik vind het erg handig hoe snel je een tijdelijk account kan aanmaken en binnen een paar seconden aan de slag kan.
Dat is iets wat ik graag wilde namaken.
Om dat te doen, heb ik een `users` tabel gemaakt met een token in plaats van een wachtwoord.
Bij het aanmaken van een ruimte wordt een gebruiker aangemaakt en wordt de token opgeslagen als een cookie.
Deze token wordt gebruikt om verzoeken te verifiëren.
Wanneer deze cookie verwijderd wordt, is het niet langer mogelijk met deze gebruiker in te loggen.
Dit is echter geen probleem, om een aantal redenen:

- Er worden helemaal geen persoonlijke gegevens opgeslagen
- Gebruikersnamen hoeven niet uniek te zijn. Meerdere gebruikers met dezelfde gebruikersnaam zijn toegestaan
- Als een gebruiker een dag inactief is geweest, wordt de gebruiker verwijderd in een cron

Ik denk dat dit een uitstekende manier is om authenticatie te implementeren voor dit soort applicaties.
Het doel is om snel aan de slag te gaan, en dit maakt het mogelijk om gewoon een
gebruikersnaam in te voeren en direct te beginnen door een kamer ID te delen.

### Kamers

Nu het systeem voor authenticatie is vastgesteld,
was de volgende stap om te beslissen hoe de kamers gebouwd moesten worden.
Dit was ook vrij eenvoudig te doen.
Een kamer heeft een UUID, wat een hex-gecodeerde set van 16 bytes is van het NodeJS crypto hulpmiddel.
Omdat kamers tijdelijk zijn, is dit alleen om de URL van de kamer te verbergen.
Dit is uiteraard "security by obscurity".
Maar wederom zijn hier geen gevoelige gegevens.

Voor het opschonen heb ik de cron uitgebreid om te controleren op ruimtes waarvan de eigenaar niet meer bestaat.
Deze controle gebeurt nadat de inactieve gebruikers zijn opgeschoond.
Dit zorgt ervoor dat de database in de loop van de tijd niet te groot wordt.

### Websockets

Nu de applicatie zowel gebruikers als kamers heeft, was het tijd om aan de interactiviteit te werken.
Hiervoor heb ik een websocket endpoint gemaakt in Go.
Ik heb ervoor gekozen om dit in Go te doen, omdat het absoluut cruciaal is om alle edge cases af te handelen.
Go helpt hier enorm mee, omdat errors bij de meeste functies als waarde worden teruggegeven.
Dit forceert je om elke potentiële fout af te handelen die op elk moment kan worden teruggegeven
en elimineert de noodzaak voor try/ catch blokken die vergeten kunnen worden.
Natuurlijk kunnen er nog steeds edge cases optreden, maar dit helpt me om er veel vroegtijdig af te handelen.

## De Scrum Poker Applicatie

Uiteindelijk ben ik erg blij met het resultaat. Het is precies geworden wat ik voor ogen had.
Het is erg snel en gemakkelijk om te beginnen en er zijn veel aanpasmogelijkheden.

De site is beschikbaar op [scrum-poker.connor.nl](https://scrum-poker.connor.nl/).
